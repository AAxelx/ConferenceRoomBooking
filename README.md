Тестовое задание:

Контекст задачі:
Ви працюєте в компанії, яка розробляє застосунок для управління бронюванням та
орендою конференц-залів. Ваше завдання — створити API для управління залами,
бронюваннями та розрахунку вартості оренди.

Опис проблеми:
Компанія надає в оренду конференц-зали для бізнесу. Необхідно розробити просте
API, яке дозволить клієнтам шукати доступні зали, бронювати їх, а також
розраховувати вартість оренди залежно від часу та обраних послуг.

Технічні вимоги:
API Методи:
1. Додавання конференц-залу:
- Вхідні дані: Назва залу (наприклад, "Зал А"), місткість (наприклад, 50 осіб), список
доступних послуг (наприклад, проєктор, вартість 500 гривень; Wi-Fi, вартість 300
гривень), базова вартість оренди за годину (наприклад, 2000 гривень).
- Вихідні дані: Підтвердження успішного створення залу з унікальним ID.
2. Редагування інформації про зал:
- Вхідні дані: ID залу, оновлені дані (наприклад, зміна вартості оренди до 2500
гривень або додавання послуги "Звук", вартість 700 гривень).
- Вихідні дані: Підтвердження успішного оновлення.
3. Видалення конференц-залу:
- Вхідні дані: ID залу.
- Вихідні дані: Підтвердження видалення.
4. Пошук доступних залів:
- Вхідні дані: Дата та час, місткість (наприклад, дата 01.09.2024, час з 10:00 до 14:00,
місткість 50 осіб).
- Вихідні дані: Список доступних залів.
5. Бронювання залу:
- Вхідні дані: ID залу, дата і час бронювання, тривалість, обрані послуги.
- Вихідні дані: Підтвердження бронювання з розрахунком загальної вартості оренди.

Початкові дані:
- Зали:
- Зал А: місткість 50 осіб, базова вартість 2000 гривень за годину.
- Зал B: місткість 100 осіб, базова вартість 3500 гривень за годину.
- Зал C: місткість 30 осіб, базова вартість 1500 гривень за годину.
- Послуги:
- Проєктор: 500 гривень.
- Wi-Fi: 300 гривень.
- Звук: 700 гривень.

Розрахунок вартості оренди:
- Вартість оренди залежить від часу бронювання:
- Стандартні години (з 09:00 до 18:00): базова вартість залу.
- Вечірні години (з 18:00 до 23:00): знижка 20% на оренду залу.
- Ранкові години (з 06:00 до 09:00): знижка 10%.
- Пікові години (з 12:00 до 14:00): націнка 15%.

Додаткові вимоги:
1. Чистий код та масштабованість: Використовуйте практики з книги "Чистий
код" Robert Cecil Martin під час написання рішення. Проєкт в майбутньому буде
розширюватися, тому важливо, щоб він був масштабованим, безпечним та
відмовостійким. Забезпечити належний рівень безпеки, щоб уникнути проблем з
клієнтами, які будуть використовувати API.
2. Звіти та аналітика: Продумайте і додайте до рішення звіти, які будуть корисні
для бізнесу.

Плюсом буде:
- Заповнений GIT README
- Коментарі в коді
- Задокументуйте API за допомогою Swagger.
Форма здачі:
- Посилання на репозиторій з кодом.
- Коротка документація по проєкту з описом бізнес-завдань і технічних рішень.
